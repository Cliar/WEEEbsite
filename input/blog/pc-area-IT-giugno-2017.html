title: Materiale recuperato da Area IT (giugno 2017)
date: 2017-06-08T16:00:00Z
template: blogpost.php
abstract: Ieri abbiamo recuperato altri computer dismessi dell'Area IT, che tuttavia potrebbero risultare particolarmente difficili da riutilizzare.
pinned: true
img:
    src: /blog/media/pc-20170607-mini.jpg
    alt: PC recuperati
    title: PC recuperati
    hide: true
---
<img class="decorativa-flow" alt="PC recuperati" title="PC recuperati" src="/blog/media/pc-20170607.jpg">
<p>Ieri abbiamo recuperato altri computer dismessi dell'Area IT.</p>
<p>Si tratta di computer desktop di dimensioni molto ridotte e prestazioni ancora ampiamente sufficienti a un uso "da ufficio", che però presentano un ostacolo al loro riuso: diversamente dai normali desktop che hanno un alimentatore interno di dimensioni e con connettori standard, questo specifico modello richiede un alimentatore esterno con un connettore non standard, diverso anche da quelli che si trovano normalmente nei portatili.</p>
<p>In casi come questi ci possono essere diverse soluzioni, non tutte però sempre attuabili o convenienti:</p>
<ul>
    <li>Sperare che il componente non standard sia fornito insieme al computer e funzionante: in questo caso ci sono stati consegnati anche gli alimentatori di una parte dei computer, quelli mancanti probabilmente si erano rotti</li>
    <li>Recuperare tutti gli altri componenti e utilizzarli per riparare un altro computer</li>
    <li>Acquistare i necessari pezzi di ricambio: per il momento abbiamo deciso di non ricorrere a questa soluzione e bisogna inoltre tenere presente che, essendo componenti non standard, una volta che il computer va fuori produzione diventano sempre più costosi e difficili da reperire</li>
    <li>Costruire il pezzo mancante o qualcosa che possa sostituirlo: per questo specifico modello di computer è infatti possibile adattare un alimentatore interno standard che andrà poi lasciato all'esterno, ma è una soluzione molto "artigianale", che possiamo al massimo utilizzare all'interno del nostro laboratorio, non certo donare a qualcuno. Su un altro modello di computer che è capitato nel nostro laboratorio, invece, abbiamo notato che spesso manca una parte non standard in plastica che fissa l'hard disk al case: stiamo considerando la possibilità di utilizzare una stampante 3D per creare una copia di quel componente, vista la difficoltà nel reperirlo e l'utilità didattica che una simile attività potrebbe avere</li>
</ul>
