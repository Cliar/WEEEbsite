title: Entra a far parte del team
---
<h1>Entra a far parte del team</h1>
<h2>Cosa serve per partecipare al progetto</h2>
<p>Il team è aperto a tutti gli studenti del Politecnico, purché abbiano voglia di imprare e abbiano un minimo di tempo da dedicare a questo progetto.</p>
<p>Ovviamente sono ben accette, ma non obbligatorie, conoscenze pregresse quali ad esempio: sapere a grandi linee com'è fatto un computer all'interno, come funziona Linux, o come si usa un saldatore.</p>
<h2>Come si fa per entrare nel team</h2>
<p>Non ci sono procedure formali, per fare richiesta è sufficiente mandare un'email all'indirizzo <em>weeeopen (at) polito (punto) it</em> e dichiarare il proprio interesse. Il passo successivo sarà un incontro con alcuni membri del team o un breve questionario on-line per [valutare le competenze e le ore da dedicare etc...?]</p>
<p>Va tenuto presente che, in quanto il nostro laboratorio si trova all'interno del DISAT, per potervi accedere è necessario sostenere un test a crocette sulla sicurezza nei laboratori. Pertanto dovrà essere individuata, in accordo col personale del dipartimento che somministra i test, una data consona allo svolgimento di ciò, prima di poter prendere parte effettivamente al team.</p>
<h2>Come ottenere CFU</h2>
<p>È possibile sostituire il corso a scelta (o tirocinio) del terzo anno e quello della laurea magistrale con "Attività formative in Team studenteschi".</p>
<p>La procedura è quella che si trova nella pagina "Segreteria On-Line" della pagina personale del portale della didattica ed è valida per tutti i corsi di laurea, sia triennale che magistrale.</p>
<p>La domanda deve essere approvata dalla Commissione didattica del proprio corso di laurea, che decide inoltre quanti crediti (3, 6 o 12) attribuire. I collegi ICM (Ingegneria Informatica, del Cinema e Meccatronica) ed ETF (Ingegneria Elettronica, Fisica e delle Telecomunicazioni) hanno pubblicato sul sito del Politecnico il regolamento relativo, disponibile a questi indirizzi: <a href="https://didattica.polito.it/pls/portal30/sviluppo.bacheca.open_pdf?p_id=4911&q=.pdf" title="Attività formative in team studenteschi, collegio ICM">regolamento team collegio ICM</a> e <a href="https://didattica.polito.it/pls/portal30/sviluppo.bacheca.open_pdf?p_id=4890&q=.pdf" title="Attività formative in team studenteschi, collegio ETF">regolamento team collegio ETF</a>. I regolamenti indicano che per i corsi di laurea afferenti a questi collegi i crediti da attribuire sono sempre 6, tuttavia specificano una procedura per la richiesta diversa da quella generale e nel caso del collegio ETF implicano che durante la triennale non sia possibile fare richiesta, quindi non è chiaro se siano ancora in vigore o no (la procedura sulla Segreteria On-Line è stata aggiunta in seguito).</p>
<p>Prima di poter presentare la richiesta, è essenziale concordare con gli altri membri del team in maniera più precisa le attività che si andranno a svolgere e discuterne con uno dei docenti referenti del team, poiché il giudizio sull'attività svolta deve essere fornito da uno dei docenti di riferimento.</p>
<p>Non è necessario avere il corso a scelta nel carico didattico dell'anno in corso per sostituirlo con "Attività formative in Team studenteschi". La richiesta, inoltre, può essere presentata in qualsiasi momento dell'anno. Sembra che sia possibile richiedere il riconoscimento dell'attività svolta il semestre o anno precedente, ma sconsigliamo di farlo, non è una cosa carina da fare.</p>
