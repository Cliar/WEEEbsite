title: Restart Cafè degli Artigianelli
date: 2019-09-24T13:00:00Z
template: blogpost.php
pinned: true
abstract: "Vogliamo segnalare un progetto dei nostri colleghi di Artigiani Digitali e Soluzioni InformEtiche: il Restart Cafè degli Artigianelli."
img:
  src: /blog/media/artigianelli-rp-mini.jpg
  alt: Artigianelli Digitali
  title: Artigianelli Digitali
  hide: true
---
<img class="decorativa-flow" alt="Artigianelli Digitali" title="Artigianelli Digitali" src="/blog/media/artigianelli-rp.jpg">
<p>Vogliamo segnalare un progetto dei nostri colleghi di Artigiani Digitali e Soluzioni InformEtiche (associazione con cui spesso collaboriamo nei <a href="progetto.html#secondarie">Restart Party</a>): il Restart Cafè degli Artigianelli.</p>
<p>Il "Restart Cafè degli Artigianelli" è un progetto rivolto a studenti del corso "Operatore Elettronico" di ENGIM Piemonte Artigianelli Torino e ha lo scopo di coniugare formazione, educazione e lavoro con l'impatto ambientale, sociale ed economico.</p>
<p>Gli studenti dedicano il loro tempo alla riparazione di oggetti elettronici: un’occasione per imparare un lavoro sul campo e crearsi un’esperienza nel settore. Ma soprattutto, per scoprire il valore dell’economia circolare e impegnarsi concretamente per il futuro del nostro pianeta.</p>
<p>La modalità operativa dei riparatori sarà il "Restart Party", che verrà organizzato una volta al mese in collaborazione con i <a href="https://it-it.facebook.com/restartpartytorino/">Restarters Torino</a> (gruppo di cui fa parte anche WEEE Open): sarà possibile portare un oggetto elettronico che necessita di nuova vita e ripararlo insieme agli studenti.</p>
<p>Il progetto Artigiani Digitali, punto di partenza per questo progetto, ha coinvolto più di 40 studenti che hanno riparato 150 dispositivi elettronici nel 2018 e 2019.</p>
<p>Il progetto verrà promosso tramite <a href="https://www.eppela.com/it/projects/25503-restart-cafe-degli-artigianelli">una campagna di crowdfunding reward-based</a>.</p>
<p>Le donazioni raccolte saranno investite per acquistare attrezzature specifiche e, in alcuni casi, molto costose (lavatrici a ultrasuoni, stazione di reworking BGA, visori stereoscopici, saldatori di precisione..).</p>
<p>Per maggiori informazioni si rimanda al sito di <a href="http://www.engimtorino.net/artigianidigitali/">Artigiani Digitali</a> e <a href="https://www.soluzioninformetiche.org/">Soluzioni InformEtiche</a>.</p>
