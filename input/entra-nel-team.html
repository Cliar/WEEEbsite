title: Entra a far parte del team
---
<h1>Entra a far parte del team</h1>
<h2>Cosa serve per partecipare al progetto</h2>
<p>Il team è aperto a tutti gli studenti del Politecnico, purché abbiano voglia di imprare e abbiano un minimo di tempo da dedicare a questo progetto.</p>
<p>Ovviamente sono ben accette, ma non obbligatorie, conoscenze pregresse quali ad esempio: sapere a grandi linee com'è fatto un computer all'interno, come funziona Linux, o come si usa un saldatore.</p>
<h2>Come si fa per entrare nel team</h2>
<p>Non ci sono procedure formali, per fare richiesta è sufficiente mandare un'email all'indirizzo <em>weeeopen (at) polito (punto) it</em> e dichiarare il proprio interesse. Il passo successivo sarà un incontro con alcuni membri del team [per valutare le capacità/i possibili ruoli nel team/etc...?]</p>
<p>Va tenuto presente che, in quanto il nostro laboratorio si trova all'interno del DISAT, per potervi accedere è necessario sostenere un test a crocette sulla sicurezza nei laboratori. Pertanto dovrà essere individuata, in accordo col personale del dipartimento che somministra i test, una data consona allo svolgimento di ciò, prima di poter prendere parte effettivamente al team.</p>
<h2>Come ottenere CFU</h2>
<p>È possibile sostituire il corso a scelta del terzo anno e quello della laurea magistrale con "Attività formative in Team studenteschi".</p>
<p>Le regole su come e quando è possibile fare ciò sono diverse per ogni corso di laurea, ad esempio:</p>
<ul>
	<li>Per i corsi gestiti dal Collegio ICM (Ingegneria Informatica, del Cinema e Meccatronica), è necessario inviare un'email alla segreteria del collegio "in qualsiasi periodo dell'anno" per chiedere la sostituzione. Sul sito del Politecnico è disponibile il <a href="https://didattica.polito.it/pls/portal30/sviluppo.bacheca.open_pdf?p_id=4911&q=.pdf" title="Attività formative in team studenteschi, collegio ICM">regolamento completo</a>.</li>
	<li>Per i corsi gestiti dal Collegio ETF (Ingegneria Elettronica, Fisica e delle Telecomunicazioni), le regole sono le stesse ma è possibile richiedere la sostituzione solo per la laurea magistrale. Sul sito del Politecnico è disponibile il <a href="https://didattica.polito.it/pls/portal30/sviluppo.bacheca.open_pdf?p_id=4890&q=.pdf" title="Attività formative in team studenteschi, collegio ETF">regolamento completo</a>.</li>
</ul>
<p>Dai regolamenti sopra menzionati e dal buon senso, si deduce che in generale l'attività deve essere relativa agli argomenti del proprio corso di laurea e dev'essere approvata dal Collegio a cui si fa riferimento. Inoltre, poiché il giudizio sull'attività svolta deve essere fornito da uno dei docenti di riferimento del team, è necessario concordare con loro e con gli altri membri del team le attività che si andranno a svolgere, prima di inviare qualsiasi richiesta al Collegio. Può variare anche la quantità di CFU assegnati: 3, 6 o 12, ma sempre 6 per i collegi ICM ed ETF.</p>
