title: Materiale che accetiamo
---
<h1>Materiale che accettiamo</h1>
<p>Possiamo accettare <strong>solo materiale proveniente dal Politecnico</strong>.</p>
<h2 id="fissi">Computer fissi</h2>
<p>In generale accettiamo qualsiasi computer con <em>CPU a 64 bit</em>, vale a dire:</p>
<ul>
	<li>Intel Core 2 Duo, Core 2 Quad, i3, i5, i7, Celeron dual o quad core</li>
	<li>AMD Athlon II, Phenom II, Athlon 64, serie A, serie FX</li>
</ul>
<p>La serie del processore di solito si può dedurre da un'etichetta sul frontale del case. Per processori più vecchi, come Intel Pentium 4, Centrino e AMD Athlon XP, valutiamo caso per caso in quanto spesso sono a 32 bit e di fatto non più utilizzabili con sistemi operativi moderni.</p>
<p>Se non fosse possibile determinare il processore, un'indicazione utile può venire dalla versione di Windows con cui il computer è "nato" (indicata su una o più etichette): se era progettato per Windows Vista o 7 o successivi probabilmente può ancora essere utilizzabile, mentre per XP le probabilità si riducono e per 2000, NT, 98 e 95 non c'è più alcuna speranza.</p>
<h2 id="portatili">Portatili</h2>
<p>Valutiamo unicamente portatili con:</p>
<ul>
	<li>Processore a 64 bit e <em>non</em> della serie Atom</li>
	<li>Sistema operativo nativo superiore o uguale a Windows Vista</li>
</ul>
<p>È preferibile che il portatile sia accompagnato dall'alimentatore relativo.</p>
<h2 id="altro">Altro materiale</h2>
<p>Schermi: accetiamo unicamente schermi che non presentano graffi sul pannello. Quanto agli schermi non funzionanti, spesso se non si accendono del tutto sono riparabili e quindi li accettiamo previa valutazione, se invece si accendono ma il pannello resta nero di solito non è possibile o conveniente ripararli (servono pezzi di ricambio specifici epr il modello, difficili da trovare e costosi).</p>
<p>Mouse e tastiere: valutiamo unicamente dispositivi in buone condizioni.</p>
<p>Dispositivi di rete: siamo propensi ad accetare switch e router, previa valutazione.</p>
<p>Stampanti e scanner: non accettiamo più stampanti e scanner.</p>
