title: Recuperate workstation dismesse dal DISAT
date: 2017-05-25T17:00:00Z
template: blogpost.php
abstract: Abbiamo recuperato alcuni computer e altro materiale del DISAT (Dipartimento Scienza Applicata e Tecnologia) che rischiava di finire nel bidone del RAEE.
pinned: true
img:
    src: /blog/media/pc-20170525-mini.jpg
    alt: Il materiale che abbiamo recuperato
    title: Il materiale che abbiamo recuperato
    hide: true
---
<img class="decorativa-flow" src="media/pc-20170525-2.jpg" title="Il materiale che abbiamo recuperato" alt="Il materiale che abbiamo recuperato">
<img class="decorativa-flow" src="media/pc-20170525-1.jpg" title="Spostamento del materiale da un capo all'altro del DISAT" alt="Spostamento del materiale da un capo all'altro del DISAT">
<p>Oggi abbiamo recuperato un po' di materiale informatico dismesso dal DISAT (Dipartimento Scienza Applicata e Tecnologia): oltre ad alcuni schermi, mouse e tastiere, di cui abbiamo sempre necessità, ci sono state consegnate anche 4 workstation. La maggior parte di questo materiale era ancora funzionante, ma stava per essere tutto smaltito come RAEE (Rifiuti di Apparecchiature Elettriche ed Elettroniche) in quanto obsoleto.</p>
<p>Con "workstation" in generale si intende un computer di tipo desktop dall'elevata potenza computazionale, utilizzato per calcolo scientifico, CAD o applicazioni ingegneristiche.</p>
<p>I computer che abbiamo riparato fino ad oggi erano principalmente desktop per "uso ufficio", cioè adatti a creare documenti di testo e fogli di calcolo e alla navigazione su Internet; in sostanza delle "macchine da scrivere più evolute". Tuttavia sarebbe uno spreco adibire una workstation a simili compiti: basti pensare che finora abbiamo assemblato computer con 1 GiB di RAM ciascuno, mentre una delle workstation ha 32 GiB di RAM!</p>
<p>Un utilizzo più opportuno di tali macchine potrebbe essere adibirle a server <a href="http://www.ltsp.org/">LTSP</a>: si tratta di un software che consente di installare un sistema operativo Linux su un server e usarlo da un computer remoto. Già durante la <a href="dopo-sustainability-week-2016.html" title="Resoconto della Sustainability Week 2016">Sustainability Week</a> avevamo dato una dimostrazione pratica di come funziona questo software. Ciò potrebbe servire, ad esempio, in una scuola che volesse aggiornare il proprio laboratorio di informatica: a noi risulta difficile fornire 25-30 computer identici, ma la scuola potrebbe averli già, sebbene troppo vecchi e lenti per utilizzarli direttamente: in quel caso basterà collegarli al server LTSP per trasformarli in "thin client" e sarà il server a svolgere tutto il "lavoro pesante" (esecuzione dei programmi, rendering dell'interfaccia grafica, etc...).</p>
